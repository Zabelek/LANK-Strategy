# LANK-Strategy
Gra RTS na LibGDX

Laserowa Anihilacja Najeźdźców z Kosmosu to gra łącząca cechy RTS oraz strategii turowej. Zarówno styl oprawy graficznej jak i charakter rozgrywki był inspirowany grą Total Annihilation studia Cavedog Entertainment. Gra napisana jest w Javie przy wykorzystaniu bibliotek LibGDX. Oprócz oficjalnych komponentów GDX zostało tu także wykorzystane nieoficjalne rozszerzenie GDX-Video oraz json-simple cliftonlabs.

W trybie RTS gracz steruje armią robotów, natomiast w strategii turowej buduje i ulepsza miasta oraz odpiera ataki na miasta już wybudowane. Tryby mają na siebie nawzajem wpływ, ponieważ niektóre ulepszenia miast wpływają na przykład na siłę robotów, a na terenach podbitych w trybie RTS gracz może budować miasta w trybie turowym. Dodatkowo gracz ma do dyspozycji oficerów pomocniczych, których można wysyłać do walki z kosmitami. Celem gry jest podbój całej galaktyki, podzielonej na regiony, które z kolei dzielą się na systemy gwiezdne.

Gra posiada funkcjonalności wczytywania i zapisywania stanu rozgrywki, modyfikacji ustawień audio-wizualnych, wiele funkcjonalnych widoków, dwie frakcje do wyboru oraz 14 jednostek do wypróbowania.

![Image1](https://github.com/Zabelek/LANK-Strategy/blob/main/images/1.png?raw=true)

W menu głównym gracz może zapoznać się z aktualnym stanem walki o terytorium w galaktyce. Stąd można wysyłać oficerów na front, odwiedzać miasta, czy rozpoczynać nowe potyczki w trybie RTS.

![Image2](https://github.com/Zabelek/LANK-Strategy/blob/main/images/2.png?raw=true)

W trybie RTS każda jednostka czy budynek mają swoją specjalną funkcję. Różne jednostki wyposażone są w różny rodzaj broni, niektóre posiadają też umiejętności specjalne takie jak budowanie, naprawianie innych jednostek czy auto-regeneracja. W grze zaimplementowany jest autorski system kolizji oraz znajdowania drogi. Działa również kolejkowanie budowania i automatyczny ostrzał przeciwnika przez jednostki (bez konieczności ingerencji gracza)

![Image3](https://github.com/Zabelek/LANK-Strategy/blob/main/images/3.png?raw=true)

Rozbudowa miast jest zainspirowana systemem z Heroes of Might and Magic studia 3DO i wygląda bardzo podobnie jak we wspomnianej serii gier.

Rozwój projektu zakończony.
